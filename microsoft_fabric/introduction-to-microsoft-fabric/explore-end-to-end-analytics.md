---
icon: book-arrow-up
---

# Explore end-to-end analytics

Microsoft Fabric ဟာ data တွေ စုဆောင်းတာကနေစပြီး အစီရင်ခံစာတွေ ထုတ်တာအထိ analytics လုပ်ငန်းစဉ်အဆင့်ဆင့်ကို ပိုမိုလွယ်ကူချောမွေ့စေဖို့ ကူညီပေးပါတယ်။

#### Data Ingestion&#x20;

Data Ingesting ဆိုတာက အမျိုးမျိုးသော အရင်းအမြစ်တွေ (ဥပမာ- database တွေ၊ cloud storage တွေ၊ အင်တာနက်ကနေလာတဲ့ streaming data တွေ) ကနေ ဒေတာတွေကို စုဆောင်းတာကို ဆိုလိုပါတယ်။ Microsoft Fabric မှာ Data Factory က ဒီအဆင့်ကို ကူညီပေးပါတယ်။

Data Factory ကိုသုံးပြီး သင့်ရဲ့ဒေတာတွေကို source အမျိုးမျိုးကနေ Fabric ရဲ့ OneLake ထဲကို အလွယ်တကူ ထည့်သွင်းနိုင်ပါတယ်။&#x20;ဒါ့အပြင် pipelines တွေ ဖန်တီးပြီး ဒေတာတွေကို အလိုအလျောက် သွင်းယူတာ၊ ပြောင်းလဲတာတွေကိုလည်း လုပ်ဆောင်နိုင်ပါတယ်။ _ဥပမာ- နေ့စဉ် ရောင်းအားဒေတာတွေကို စနစ်တကျ OneLake ထဲကို အလိုအလျောက် သွင်းယူတာမျိုးပေါ့။_

#### Data Transformation and Storage&#x20;

ဒေတာတွေကို သွင်းပြီးပြီဆိုရင် ခွဲခြမ်းစိတ်ဖြာဖို့အတွက် သန့်ရှင်းတာ၊ ပုံစံပြောင်းတာ၊ ပေါင်းစပ်တာတွေ ပြုလုပ်ရပါတယ်။ Microsoft Fabric မှာတော့ ဒီအဆင့်ကို Synapse Data Engineering နဲ့ Synapse Data Warehousing တို့က အဓိက ကူညီပေးပါတယ်။

* **Synapse Data Engineering**: ဒီနေရာမှာ Apache Spark notebooks တွေကိုသုံးပြီး ဒေတာပမာဏအများကြီးကို သန့်ရှင်းတာ၊ ပုံစံပြောင်းတာ၊ ပေါင်းစပ်တာတွေ လုပ်ဆောင်နိုင်ပါတယ်။ ဒါက data scientist တွေနဲ့ data engineers တွေအတွက် အသုံးဝင်ပါတယ်။ _ဥပမာ- မမှန်ကန်တဲ့ဒေတာတွေကို ဖယ်ရှားတာ၊ အမျိုးအစားတူဒေတာတွေကို စုစည်းတာမျိုးတွေ လုပ်ဆောင်နိုင်ပါတယ်။_
* **Synapse Data Warehousing**: ပြုပြင်ပြီးသား ဒေတာတွေကို စနစ်တကျ သိမ်းဆည်းဖို့အတွက်ပါ။ Data warehousing က analytical queries တွေ (ဥပမာ- မေးခွန်းထုတ်ပြီး ရှာဖွေတာ) ကို မြန်မြန်ဆန်ဆန်လုပ်နိုင်အောင် ကူညီပေးပါတယ်။ business intelligence report တွေအတွက် အခြေခံအုတ်မြစ်ဖြစ်ပါတယ်။

> **OneLake**: အရေးကြီးဆုံးကတော့ ပြုပြင်ပြီးသားဒေတာတွေအားလုံးဟာ OneLake ထဲမှာ စုစည်းသိမ်းဆည်းထားပြီး၊ Fabric မှာပါတဲ့ tool တွေအားလုံးက အဲ့ဒီဒေတာကို တိုက်ရိုက်ဝင်ရောက် အသုံးပြုနိုင်တာပဲ ဖြစ်ပါတယ်။ ဒါကြောင့် ဒေတာတွေကို ကူးယူစရာမလိုဘဲ အချိန်ကုန်သက်သာစေပါတယ်။
>
> ![](<../.gitbook/assets/image (3).png>)

#### Data Analysis and Visualization

ဒေတာတွေ ပြင်ဆင်ပြီးပြီဆိုရင် စီးပွားရေးဆိုင်ရာ အဓိပ္ပာယ်ရှိတဲ့ အချက်အလက်တွေ ရယူဖို့ ခွဲခြမ်းစိတ်ဖြာရပါတယ်။ ပြီးရင် အဲ့ဒီအချက်အလက်တွေကို နားလည်လွယ်အောင် ပြသဖို့ လိုပါတယ်။ ဒီအဆင့်မှာ Power BI ကိုသုံးပြီးတော့ဆွဆွဲဆောင်မှုရှိတဲ့ dashboard တွေ၊ report တွေနဲ့ visualization တွေအဖြစ် ဖန်တီပြီး business decision တွေချဖို့အတွက် ကူညီပေးတယ်။

**Data Activator**: ဒါက နောက်ထပ် ထပ်တိုးပါဝင်လာတဲ့ အစိတ်အပိုင်းပါ။ သင့်ရဲ့ဒေတာတွေမှာ  <mark style="color:blue;background-color:yellow;">သတ်မှတ်ထားတဲ့ အခြေအနေတစ်ခုခု ပြောင်းလဲသွားတဲ့အခါ (ဥပမာ- ရောင်းအား ရုတ်တရက်ကျဆင်းသွားတာ၊ website traffic တက်လာတာ) အလိုအလျောက်သတိပေးတာ (alert) ဒါမှမဟုတ် တခြား action တွေ လုပ်ဆောင်ဖို့ ကူညီပေးပါတယ်။</mark> ဒါဟာ real-time insights တွေရဖို့အတွက် အသုံးဝင်ပါတယ်။

